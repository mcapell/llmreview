---
source: https://img.beteve.cat/wp-content/uploads/2024/06/correccio-biologia-selectivitat-2024-versio-2-100624.pdf
subject: biology
level: selectivitat
---

El setembre de 2023, el canal digital de la cadena de notícies CNN
publicava el titular següent: "Un equip de científics recupera per primera vegada
RNA d'un tigre de Tasmània, una espècie extingida fa anys". Aquesta recerca es
va dur a terme a partir d'un exemplar d'aquesta espècie que es conserva al Museu
Suec d'Història Natural.

1. Fins aquest moment s'havia aconseguit recuperar i aïllar DNA d'alguns animals
extingits, però mai RNA.

a) Enumereu dues diferències entre els components químics d'aquests dos àcids nucleics.
b) En un altre fragment de la notícia es podia llegir la frase següent: "L'equip
de recerca va poder seqüenciar l'RNA dels teixits de la pell i el múscul esquelètic
de l'animal i identificar l'expressió de gens concrets dels tigres de Tasmània." De
quin tipus d'RNA es deu tractar? Justifiqueu la resposta.

---

La pentosa del DNA és la desoxiribosa mentre que la de l'RNA és la ribosa.

La timina és una base nitrogenada present només al DNA, mentre que l’uracil es troba
només a l'RNA.

[0,3 punts per cada diferència ben explicada]

Puntuació total subapartat a) [0,6 punts]

Nota 1: Atès que la pregunta demana específicament diferències entre els components
químics del DNA i l’RNA, qualsevol altra diferència que esmentin els examinands (p. ex.
localització cel·lular, estructura de la biomolècula, etc.) no es puntuarà.

Nota 2: Les respostes correctes però que només esmentin "mitges" diferències entre el
DNA i el RNA, com ara, per exemple: "El DNA té timina i el RNA no", es valoraran amb la
meitat de la puntuació (0,15 punts).

---
source: https://img.beteve.cat/wp-content/uploads/2024/06/correccio-biologia-selectivitat-2024-versio-2-100624.pdf
subject: biology
level: selectivitat
---

Un estudi liderat per un equip d’investigació de l’Institut de Ciències del Mar (ICM-
CSIC) de Barcelona i la Universitat Autònoma de Barcelona (UAB), publicat a la revista
Environmental Science & Technology, va concloure que els gens mer, presents en algunes
espècies bacterianes, permeten a aquests microorganismes actuar sobre el mercuri atrapat en
els sediments marins.

L’Albert, un alumne de segon de batxillerat, després de llegir aquest estudi, manté la con-
versa següent amb la Laura, una companya de classe:
Albert: El gen mer es podria incorporar, de manera natural, en bacteris marins d’un altre gènere?
Laura: Suposo que, perquè passés això que dius, s’hauria de donar algun dels mecanismes de
transferència lateral o horitzontal del DNA.
Albert: Quins són aquests mecanismes? No els recordo.
Laura: Ara mateix podria explicar-te’n dos.
Quina resposta hauria de donar la Laura a l’Albert?

---

Nom del mecanisme 1: Conjugació (0,1 punts)

Explicació mecanisme 1: (0,4 punts)

Resposta model:

Transferència de DNA (0,1 punts) (d’un plasmidi o d’una regió d’un cromosoma)
des d’una cèl·lula (0,1 punts) (que anomenarem “donadora”) a una altra (0,1
punts) de la mateixa espècie o d’una altra diferent (coneguda com a “receptora”)
mitjançant la formació d’un agregat entre ambdues cèl·lules.(0,1 punts)
(Nota: la idea de la formació d'un agregat pot ser-hi de manera explícita o implícita
en el redactat sense usar la paraula "agregat". Si hi és de manera implícita, també
s'atorgaran els 0,1 punts)
Notes:
En el cas dels bacteris gramnegatius, els plasmidis conjugatius codifiquen la
informació necessària per a la síntesi d’un pili que interacciona de forma específica
amb alguna proteïna de l’envolta de la cèl·lula receptora.
Un cop s’ha produït aquesta interacció, el pili pateix un procés de
despolimerització per la base, cosa que en provoca l’escurçament. Això provoca
que ambdues cèl·lules s’aproximin fins a arribar a formar l’agregat conjugatiu.
En qualsevol cas, la transferència del DNA des de la cèl·lula donadora a la
receptora EN ABSOLUT ES PRODUEIX A TRAVÉS DEL CANAL INTERN DEL
PILI. La funció d’aquest és únicament la d’apropar les dues cèl·lules mitjançant el
seu escurçament.
De tota manera, com que en alguns llibres de text encara es parla de transferència
de DNA a través del pili, si algun alumne/a ho esmenta, no el/la penalitzarem.

Nom del mecanisme 2: Transducció (0,1 punts)

Explicació mecanisme 2: (0,4 punts)

Transferència de DNA (0,1 punts) des punts), utilitzant un bacteriòfag (o fag)
d’una cèl·lula (0,1 punts) com a vehicle transmissor.

Nom del mecanisme 3: Transformació (0,1 punts)

Explicació mecanisme 3: (0,4 punts)

És la captació (0,1 punts) per una cèl·lula bacteriana (0,1 punts) de DNA (0,1
punts) que es troba en el seu entorn físic (0,1 punts)

Nom del mecanisme 4: Formació de vesícules (0,1 punts)

Explicació mecanisme 4: (0,4 punts)

Les cèl·lules de bacteris tant gramnegatius com grampositius poden secretar al
medi vesícules (0,1 punt) que, posteriorment al seu alliberament, poden ser
reabsorbides (0,1 punt) per la cèl·lula productora o per altres cèl·lules de la
mateixa espècie o espècies que comparteixin el mateix nínxol ecològic.
Les vesícules, a l’hora de formar-se en la cèl·lula productora, poden englobar
tant fragments de DNA cromosòmic, com plasmidis (0,2 punt) i àdhuc
partícules de bacteriòfags. D’aquesta manera i un cop secretades al medi,
aquestes vesícules poden ser absorbides per altres cèl·lules bacterianes de
l’entorn i donar així lloc a una transferència lateral de material genètic.
